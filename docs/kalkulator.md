---
layout: page
title: Skjema for melding av masseoppsigelser, permitteringer og nedbemanninger
permalink: /kalkulator
---
# Kalkulator for å beregne når lønnsplikten gjeninntrer for arbeidsgivere

## Bakgrunn og motivasjon for applikasjonen
Kalkulatoren ble først utviklet i forbindelse med koronaepedemien, da mange arbeidsgivere hadde permitterte over lang tid. Telleverket for hvor lenge arbeidsgivere kan ha permitterte uten lønn er komplisert. Flere faktorer spiller inn for hvordan telleverket løper, og det er vanskelig for arbeidsgivere å holde seg oppdatert på regelverket. Under koronaepidemien har regelverket blitt endret flere ganger. Kalkulatoren brukes som beregningsverktøy, og bruken forutsetter ikke at arbeidsgivere har satt seg inn i regelverket. Kalkulatoren skal også brukes av NAV-ansatte, da spesielt de på arbeidsgiversiden. Selv om regelverket er kjent, vil det fremdeles være vanskelig å regne ut når lønnsplikten gjeninntrer. 

## Gjeldende regelverk (oppdatert 19. april 2022) 
###Maks antall uker en ansatt kan holdes permittert uten lønn:
 
* For permitteringer iverksatt fra og med 1. juli 2021 kan arbeidsgivere permittere i 26 uker i løpet av 18 måneder. Dette er det normale regelverket.
* For permitteringer iverksatt før 1. juli 2021 kan arbeidsgivere permittere i 49 uker i løpet av 18 måneder. Dersom arbeidsgiveren avslutter denne permitteringen, vil hen alltid havne på normalt regelverk ev framtidige permitteringer iverksatt etter 30. juni 2021. 49 uker var en midlertidig ordning i forbindelse med korona.
* For permitteringer som løper på normalt regelverk blir permitteringsdager **før 1. juli nullstilt.** For eksempel dersom en arbeidsgiver hadde en permittering som løp fra 1. mars 2021 til 1. mai 2021, vil ikke disse dagene telles med i maksperioden for permitteringer iverksatt fra om med. 1. juli 2021.
* Maks antall dager en ansatt holdes permittert uten lønn er uavhengig av stillingsprosent. Dette vil si at en ansatt som jobber 50 prosent kun kan permitteres uten lønn i 26/49 uker i løpet av 18 måneder, på samme måte som en ansat med full stilling.
* Dager den ansatte har fravær grunnet ferie, streik, sykmelding eller permisjon, trekkes dette fra maks antall dager. Det vil st at dersom en permittering er 30 dager lang, men arbeidstakeren er syk i fem dager i samme periode, er det kun 25 dager som telles med i maks antall permitteringsdager uten lønn.

Merk at det er **permittering uten lønn** som gjelder for telling av maks 29/49 uker i løpet av 18 måneder. Perioden i begynnelsen av permitteringen der arbeidsgivere har lønnsplikt (arbeidsgiverperiode 1) teller ikke med. Når det kommer til om en permittering er iverksatt før 1. juli, er det når permitteringen faktisk blir iverksatt. Dette inkluderer arbeidsgiverperiode 1. Dette vil si at selv om permitteringen uten lønn startet etter 30. juni 2021, vil koronaregelverket gjelde fordi permitteringen begynte før 1. juli, når man inkluderer arbeidsgiverperiode 1. 

###Hvordan bruke kalkulatoren
* Arbeidsgiverne skal fylle inn alle permitteringsperiodene **fra første dag etter lønnsplikt (arbeidsgiverperiode 1)**. 
* Arbeidsgiverne skal fylle inn alt av fravær grunnet ferie, streik, sykmelding og permisjon.
Et smertepunkt er at arbeidsgivere begynner å fylle inn permitteringen fra første permitteringsdag når det riktige er å fylle inn fra første dag etter lønnplikt. Grunnen til at arbeidsgiverperiode 1 ikke håndteres i kalkulatoren er at dette er en beregning som inneholder stillingsprosent. Dette vil si at arbeidsgivere med en ansatt som jobber 50 prosent har dobbel så lang arbeidsgiverperiode 1 enn hvis hen hadde hatt full stilling. Det finnes flere grunner til at dette blir unødvendig komplisert. Arbeidsgiver bør ha oversikt over når arbeidsgiverperiode 1 ble avsluttet. 

## Sikkerhet og autentisering
Tjenesten er åpen og brukerne trenger ikke autentisere seg.
## Teknisk
React, Typescript. 

